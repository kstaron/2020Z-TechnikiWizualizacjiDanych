---
title: "PD nr 5"
author: "Jakub Szypuła"
date: "06/12/2019"
output: html_document
---



# Ankieta

W celu wykonania pracy domowej, na przestrzeni ubiegłego tygodnia przeprowadziłem ankietę na temat odczytywania danych i porównania dwóch wykresów, przedstawionych poniżej. Ankieta została przeprowadzona na próbce 29 osób, które były mieszanką innych osób z Inżynierii i Analizy Danych oraz znajomych spoza Politechniki Warszawskiej.

![](wykresy.png) 

Wykres pierwszy (stożkowy) miał reprezentować "inne" i "ciekawsze" podejście do prezentowania danych, kiedy drugi jest klasycznym wykresem słupkowym, z dobrze opisanymi osiami. Ideą wykresu stożkowego jest to, że wielkość danego zbioru (tutaj poparcia) przekłada się na wysokość części tego stożka. W celu sprawdzenia, czy ludzie są faktycznie w stanie ocenić tą wysokość, czy będą po prostu patrzyli na kolejność ułożenia elementów, Partie D i E zamienione są ze sobą miejscami. Wysokość części D dalej wynosi około $1.25$ wysokości części E, jednak teraz to ona jest ostatnia, a E przedostatnia.


## Pytania o dane
Pytania o dane (oraz same dane) były takie same dla obu wykresów i wyglądały następująco:


1. Która partia ma najniższe poparcie?
  * Partia D
  * Partia E
2. Czy Partie C, E i D mają raem lepszy wynik od partii B?
  * Tak
  * Nie
  * Mają porównywalne poparcie (do 3 punktów procentowych różnicy)
3. Jaki procent poparcia posiada partia A?
  * 40
  * 44
  * 48
  * 52
  * 56
  
## Pytania o wykresy

1. Który wykres jest ciekawszy wizualnie?
2. Który wykres lepiej odczytać?
3. Który wykres wolisz?

# Wyniki

W poniższych tabelkach będą prezentowane procenty danych odpowiedzi na dane pytania dla konkretnych wykresów. Poprawne odpowiedzi będą pogrubione.


## Pytania o dane:


### Pytanie pierwsze:

Która partia ma najniższe poparcie?

(poprawna odpowiedź: Partia E)

|Wykres|  Partia D 	| Partia E	|
|---	|---	|---	|
|Stożkowy|86%| **14%**|
|Słupkowy|0%|**100%**|


### Pytanie drugie:

Czy Partie C, E i D mają raem lepszy wynik od partii B?

(poprawna odpowiedź: Mają porównywalne poparcie (do 3 punktów procentowych różnicy), 27.92 C+E+D do 27.40 B)

| Wykres   	| Tak 	| Nie  	| Porównywalne  	|
|---	|---	|---	|---	|
|Stożkowy| 3%  	| 66%  	|   **31%**	|
|Słupkowy|  24% 	|  17% 	|  **59%** 	|

### Pytanie trzecie:

Jaki procent poparcia posiada partia A?

(poprawna odpowiedź: 44)

| Wykres  	| 40   	|  44 	| 48  	|  52 	| 56  	|
|---	|---	|---	|---	|---	|---	|
|Stożkowy|7%|  **14%** 	| 21%  	|  24% 	| 34%  	|
|Słupkowy|  0% 	| **86%**  	| 14%  	|   0%	|   0%	|


## Pytania o wykresy;

| Pytanie	| Stożkowy  	|  Słupkowy 	|
|---	|---	|---	|
|  Który wykres jest ciekawszy wizualnie? 	|  55% 	|   45% 	|
|  Który wykres lepiej odczytać? 	| 0%  	|  100% 	|
|  Który wykres wolisz? 	|  0% 	| 100%  	|

# Analiza wyników

Wyniki ankiety, choć przeprowadzone na całkiem małej próbce, pokazują, że zasady tworzenia czytelnych wykresów są dalej bardzo ważne, chociaż prawie wszyscy uczestnicy ankiety (najpewniej) są z pokolenia, które "całe życie karmione jest wykresami". Wyniki ankiety były druzgoczące dla wykresu stożkowego. Podmiana Partii E z Partią D doprowadziła do tego, że 86% ankietowanych odpowiedziało na to pytanie źle, co pokazuje duży potencjał na manipulacje wynikami, bez bezpośredniego zakłamywania danych. W drugim pytaniu było to tylko 31% (34%, jeżeli weźmiemy pod uwagę też "tak"), a w trzecim tylko 14%. Chociaż dane były te same, dla wykresu słupkowego procent dobrych odpowiedzi wynosił 100%, 59% (83% licząc "tak") i 86%.

Mimo to, większość osób (55%) przyznała, że wykres stożkowy jest "ciekawszy" wizualnie od słupkowego. Wszyscy byli zgodni w preferencjach (wykres słupkowy) oraz w decyzji, który był bardziej czytelny (również słupkowy). Pokazuje to, że zrobienie "ciekawego" wykresu nie zniweluje jego wad pod względem czytelności.
