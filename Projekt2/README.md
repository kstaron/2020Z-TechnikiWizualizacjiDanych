# Projekt 2

## Interakcja 

Celem drugiego projektu jest przygotowanie interaktywnej wizualizacji danych w postaci strony www.
Technika prawie dowolna (serverless D3 lub java script, może być shiny, Tableau, Power BI). Tematyka może dotyczyć zbioru danych PISA, statystyk FIFA'19 (można kontynuować temat z pierwszego projektu) lub dowolnego innego zbioru danych, który umożliwi stworzenie interesującej, interaktywnej grafiki.

### Etapy projektu

Projekt wykonywany będzie w trzech etapach oddawanych podczas zajęć projektowych.

* Etap 1: Przygotowanie koncepcji interaktywnej grafiki, określającej jakie wykresy będą dostępne oraz na co pozwoli interakcja.
* Etap 2: Opracowanie wstępnej wersji interaktywnej grafiki.
* Etap 3: Przygotowanie ostatecznej wersji interaktywnej grafiki. 

Kody źródłowe wykresów należy umieścić na GitHubie.

Projekt wykonywać można w grupie do 3 osób. Nie można jednak wykonywać go z tą samą osobą co projekt 1 lub prezentacje między projektową.

Wykresy mogą być wykonane w dowolnym narzędziu i złożone w plakat z użyciem dowolnej techniki.

Ciekawą inspiracją może być fenomenalna strona http://www.r2d3.us/visual-intro-to-machine-learning-part-1/, https://www.reuters.com/news/infographic, https://fivethirtyeight.com/, https://www.theguardian.com/interactive.


**Pomysły i prototyp wykresów należy możliwie wcześnie i często konsultować z prowadzącym projekt.**


### Ocena

Za ten projekt można otrzymać od 0 do 20 punktów, z czego:

*	do 10 punktów uzyskuje się za poziom interakcji wykresów (same tooltipy to mało), wyżej cenione będą rozwiązania serverless,
*	do 5 punktów uzyskuje się za wybór interesujących cech tworzących spójną historię,
*	do 5 punktów uzyskuje się za estetykę, czytelność  i jakość końcowego rozwiązania.

Nie trzeba w narzędziu wygenerować wszystkich możliwych statystyk. 
Lepiej skupić się na dodaniu interakcji do nawet prostej grafiki. Ale dodanie takiej interakcji, która faktycznie coś wnosi.


